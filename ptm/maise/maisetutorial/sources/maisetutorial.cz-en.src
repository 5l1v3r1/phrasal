Trh s cennými papíry klesl.
Výnos státní poklady s výhledem na 10 let vzrostl na 3,540% oproti 3,482% ve středu večer a s výhledem na 30 let se zvýšil na 4,497% oproti 4,492% o den dříve.
Volba Miss World opět v Jihoafrické republice.
Po měsíčním cestování napříč Jihoafrickou republikou se 112 kandidátek na titul Miss World v sobotu chystá překročit cílovou metu k dosažení svého snu: být zvolena nejkrásnější ženou na světě před miliardou televizních diváků.
Tato velká oslava krásy se již druhým rokem konala v okolí Johannesburgu a prozatím pět kandidátek získalo postup do semifinále.
Miss Japonska Eruza Sasakiová, Perla Beltran Acostaová z Mexika, Mariatu Kargboová ze Sierry Leone, Kaiane Aldorino z Gilbrataru a Yanbing Maová z Kanady byly během svého afrického pobytu zvoleny Miss sport nebo Miss top model.
Byl to skutečný vír událostí.
Bylo úžasné navštívit krásná města jako Port Elizabeth,Durban nebo Kapské Město.
Viděla jsem spoustu věcí a mám tolik zážitků!, svěřila se Miss Sierry Leone.
Soutěž, která se v Jihoafrické republice koná již po deváté, bude vysílána v přímém přenosu z Midrandu, na severu Johannesburgu, od 17. hodiny (15 hodin světového času).
Nemohla jsem si vysnít krásnější zemi, ve které si nasadím korunku.
Byla to fascinující zkušenost.
Jsem šťastná, že jsem to mohla zažít dvakrát, svěřila se Miss světa Ksenia Sukhinová, v horkém jižním létě.
Pro mladou Rusku se její druhý pobyt v Jihoafrické republice nesl v duchu četných setkání s ostatními kandidátkami a nového objevení země a její "krajiny, která vyráží dech".
Po měsíci vystoupeních, zkoušek, setkání s tiskem a safari se nyní Miss soustředí na samotnou soutěž.
Indka Pooja Chopraová doufá, že půjde v krocích Priyanky Chopraové, zvolené v roce 2000, která se volby také účastnía Aishwarye Raiové, vítězky z roku1994, které se obě dvě staly hvězdami Bollywoodu.
Být korunována jako nejkrásnější žena světa je snem každé ženy, ale nejde jen o vzhled.
Jsme vyslankyně svých zemí a já se chci domů vrátit s korunkou, říká Miss Indie se širokým úsměvem.
Podle organizátorů se 59. ročník ponese v duchu hudby a tance.
Kandidátky se představí v tradičních kostýmech a samozřejmě v plavkách.
Představení bude uvádět čínská televizní moderátorka Angela Chowová, bývalá královna krásy Jihoafrické republiky Michelle McLeanová a předseda výboru Miss světa Steve Douglas.
Jihoafrická republika ukázala, že umí uvítat svět s vřelostí, kterému je těžké se vyrovnat, prohlásila Julia Morleyová, prezidentka soutěže Miss světa.
Kandidátky se stejně jako loni účastnily safari, navštívily slavné městečko Soweto, tentokrát na kole, a ochutnaly místní kuchyni.
Mimořádnou událostí bylo setkání s jihoafrickým prezidentem Jacobem Zumou, který jim potřásl rukou.
Pro prezidenta neobvyklé, poznamenala Miss Sierry Leone.
Nepochybně nejkrásnější vzpomínkou zůstane losování v Kapském Městě (na jihozápadě země) pro Světový pohár, který se bude konat v červnu 2010, a které pomohlo zemi událost o něco více podpořit.
Mohla jsem se setkat s lidmi, o kterých se mi ani nesnilo.
Určitě se vrátím na Světový pohár 2010, říká s nadšením Miss Itálie Alice Taticchiová.
Podle syna Davida jsou zprávy o stavu Hallydaye "velmi pozitivní".
Zprávy o stavu Johnnyho Hallydaye jsou "velmi pozitivní", jak nás ujistil jeho syn David při svém pátečním příjezdu na letiště vLos Angeles, kam přiletěl, aby svého otce, který je již několik dní hospitalizován, navštívil.
Zprávy jsou velmi pozitivní.
Je velmi silný a vše probíhá velmi dobře, prohlásil David Hallyday při vystoupení z letadla, kterým přiletěl z Paříže chvíli po 13. hodině místního času (21. hodině světového času)
Zpěvákův syn, který působil klidně, prohlásil, že se "co nejrychleji" dostaví do losangeleské nemocnice Cedars-Sinaï, do které byl Johny Hallyday přijat v pondělí kvůli pooperační infekci vzniklé po operaci vyhřezlé meziobratlové ploténky, kterou podstoupil 26. listopadu v Paříži.
Podle tiskového prohlášení byl zpěváktuto noc v Los Angeles z důvodu pohodlí "uveden do umělého spánku", který má zabránit bolesti a usnadnit podávání léčby.
Johnny Hallyday byl lékaři nemocnice Cedars-Sinaï v Los Angeles již uveden do umělého spánku. K hospitalizaci došlo z důvodu infekce po operaci vyhřezlé meziobratlové ploténky uskutečněné 26. listopadu v Paříži.
Z důvodu vážných poškození způsobených tímto zásahem, musel být zpěvák v noci ze středy na čtvrtek znovu operován .
Podle informace fotografa AFP, se jeho žena Laeticia v pátek ráno zúčastnila školního představení francouzského lycea v Los Angeles, které navštěvuje jejich dcera Jade.
Přednosta oddělení ortopedické chirurgie a traumatologie nemocnice la Pitié-Salpêtrière, Yves Catoné, ohlásil, že ke zpěvákovi do Los Angeles v pondělí odlétá.
Producent tvrdě obvinilDr Stéphana Delajouxe, neurochirurga, který zpěváka 26. listopadu operoval na Clinique internationale du parc Monceau v Paříži.
Řekli nám, že to byl masakr.
Chirurgové z Los Angeles prohlásili, že jsou pobouřeni, uvedl M. Camus.
Slyšel jsem o možnosti budoucího soudního procesu, řekl.
Jean-Claude Camus se domnívá, že Johnny Hallyday"odjel příliš rychle do Los Angeles a to se svolením svého pařížského chirurga".
Osobně jsem s lékařem telefonicky hovořil a ten mne ujistil, že tato cesta není žádný problém, což mě značně překvapilo, jelikož jsem sám již dvakrát trpěl výhřezem meziobratlové ploténky, dodal.
Chvíli předtím na stanici rádia RTL uvedl, že zpěvák zřejmě odletěl po pařížské operaci bez drénu, bez čehokoliv".
Dr Stéphane Delajoux je v uměleckých kruzích velmi známý.
Operoval herečku Marii Trintignantovou ve Vilniusu několik dní před její smrtí na klinice v Neuilly-sur-Seine, na které v té době působil.
V roce 2007 operoval také herečku Charlotte Gainsbourgovou při odstranění hematomu, vzniklého následkem krvácení do mozku.
Je to ovšem i lékař s temnou reputací, několikrát odsouzený v případech zanedbání lékařské péče, za daňové úniky a podvody.
Advokát lékařské komory Olivier Metzner ho označil za "člověka bez skrupulí", který je "pravidelně" předvoláván před lékařskou komoru, a kterého nelze ani "zdaleka doporučit".
Po několikadenním mlčení se Dr Stéphane Delajoux v pátek ke věci vyjádřil prostřednictvím svého advokáta Davida Koubbiho.
Ten oznámil, že zákrok měl "naprosto dobrý průběh" a pooperační vyšetření byla "normální".
Operace nebyla hemoragického charakteru, proto nebylo zavedení drénu nutné", dodal.
Zdravotní problémy zpěváka od letošního léta narůstají a v každém případě se zdá, že další jeho turné zůstává s otazníkem.
Je zřejmé, že termín obnovení plánovaného turné 8. ledna (V Amiensu, pozn. red.) se jeví jako příliš blízký, prohlásil Camus.
Sdružení UDF zvyšuje tón a vyzývá stranu Nouveau Centre, aby dál nepožívala jejich zkratku.
Sdružení UDF, kontrolované stranou MoDemFrançoise Bayroua, v pátek reagovalo na pokus prezidenta strany Nouveau Centre, Hervého Morina o přivlastnění si zkratky bývalé Giscardovy strany s tím, že zkratku nesmí používat v žádném médiu pod hrozbou trestního stíhání.
Hervé Morin veřejně oznámil svůj záměr přivlastnit si zkratku UDF s tím, že si François Bayrou nezaslouží nést její dědictví poté, co podal ruku levici.
Ministr obrany, jehož strana je partnerem UMP, měl v plánu tuto strategii potvrdit v sobotu před Národní radou hnutí Nouveau Centre (NC).
Tento jeho krok získal podporu u poslance Hervého de Charetta (bývalý za-UMP nyní za NC), který si připisuje vlastnictví značky UDF, protože ji jako první nechal v roce 2004 zaregistrovat v Národním institutu průmyslového vlastnictví (l'Institut national de la propriété industrielle).
Ale v pátek večer, výbor Sdružení UDF řízeného přáteli Françoise Bayroua, kteří nemají v úmyslu se nechat vyvlastnit, vystoupil ze svého mlčení a podal formální žádost ministru i poslanci, aby přestali používat zkratku a předali zpět vlastnictví ochranné známky, pod hrozbou trestního stíhání.
V posledních dnech jste navýšila znepokojivá prohlášení o tom, že navrhnete svému politickému hnutí +znovu převzít+ zkratku UDF, píše Sdružení ve svém dopise podepsaném 19 ti z 24 členů výboru, z nichž například François Bayrou a Marielle de Sarnez ze strany MoDem nebo senátor Jean Arthuis z Alliance centriste.
Zároveň jste považovali za vhodné umístit na svých propagačních materiálech a na uvítací internetové stránce vašeho hnutí název+Nouveau centre+, se sloganem +UDF dneška+, konstatují také signatáři dopisu.
Jak je vám známo, nemáte žádné právo používat tuto zkratku, vysvětluje výbor UDF, který žádá hnutí NC"ihned odstranit všechny zmínky jména UDF ze všech propagačních materiálů včetně (svých) internetových stránek".
Zároveň žádá Hervého de Charettea "aby předal vlastnictví ochranné známky legitimním vlastníkům".
Pokud tak neučiníte, obrátíme se na soudy, aby byl respektován zákon a legitimní práva členů UDF, upozorňují signatáři.
Ve svém dopise uvádějí, že UDF "je plnoprávné politické hnutíod roku 1978 "a připomínají, že pan Morin a jeho přátelé "zvolili " odchod v roce 2007 , "aby vytvořit konkurenční hnutí, tak jako jiní v roce 2002, aby založili UMP.
Hnutí Nouveau centre nemá tedy, podle nich,žádné právo používat zkratku UDF (Union pour la démocratie française).
Zároveň připomínají, že poslední kongres UDF hlasoval v roce 2007 pro připojení k MoDem na tři roky a pro vytvoření výboru pověřeného hájit "morální a materiální zájmy" sdružení založeného Valérym Giscardem d'Estaing.
Co se týče Hervého de Charettea, pokračuje výbor, "když zaregistroval ochrannou známku",nebyl "již tři roky členem UDF", ale UMP.
Skandálním a podvodným způsobem využil neexistující registrace akronyma, aby tak učinil na vlastní účet.
Tato netaktnost se začíná přeměňovat na trestný čin, prohlašují, a poté se s ironií vyjadřují ke strategii NC: "Zdá se nám, že jak v politice, tak ve běžném životě je hodnotnější vytvořit si jméno sám za sebe, než vystoupit z anonymity podvodným přijetím jména, na které nemáme právo".
Případ Liliane Bettencourtové : François-Marie Banier bude souzen za zneužití stavu slabosti.
Soud v Nanterre se v pátek rozhodl soudit umělce Françoise-Marie Baniera a vynést rozsudek, zda využil stavu slabosti osmdesátileté miliardářky k tomu, aby ji připravil o část jejího jmění, z čehož jej viní její dcera Liliane Bettencourtová.
Fotograf (62 let), známý svými fotografiemi slavných bude souzen 15. a 16. dubna 2010 za zneužití stavu slabosti, což je trestný čin, za který se ukládá trest v maximálním trvání 3 roky a pokuta ve výši 375 000 eur.
Toto rozhodnutí potvrzuje, že skutečně proběhne proces v kauze, kterou lze označit jako rodinnou ságu jedné z nejbohatších rodin ve Francii, ve které se vzájemně napadají matka s dcerou a bojuje se o řízení kosmetického impéria L'Oréal.
Ovšem 15. trestní soud zároveň nařídil lékařské vyšetření 87 leté Liliany Bettencourtové, které by mělo provést kolegium tří lékařů.
Dědička a hlavní akcionářka společnosti L'Oréal vždy odmítala podstoupit takové vyšetření, rozhodně ne za podmínek nabízených státním zastupitelstvím v Nanterre během vyšetřování.
Lékaři, kteří budou zvoleni v pátek, by měli vypracovat zprávu do 10. března 2010 a zároveň podat vyjádření, zda se Liliana Bettencourtová mohla nacházet ve stavu slabosti, a ve kterém období.
Myslím, že jej podstoupí.
O věci s ní promluvím, prohlásil po ukončení slyšení advokát paní Bettencourtové, Georges Kiejman.
Co se týče advokáta Françoise Bettencourtové-Meyersové, Oliviera Metznera, ten rozhodnutí soudu uvítal.
Je to výborná zpráva(...). Expertiza ukáže, že s touto starou dámou, která potřebuje ochranu, manipuloval (M. Banier), potvrdil.
Jsou tomu dva roky, co jediná dcera Liliany Bettencourtové zahájila trestní řízení proti François-Marie Banierovi, fotografovi a všeumělci, kterého viní, že dlouhá léta využíval stavu slabosti její matky, aby získal darem miliardu eur formou šeků, smluv na životní pojištění nebo obrazů mistrů.
Zato Liliane Bettencourtová vždy odmítala, že by byla fotografem, kterého považuje za dlouhodobého přítele, manipulována.
Zatímco soud musel posoudit oprávněnost žaloby podané paní Bettencourtovou-Meyersovou, páteční soudní řeč advokátů se chvílemi měnila v rodinnou hodinu pravdy.
Advokát Liliany Bettencourtové předložil tři dopisy, které jeho klientka (v roce 1999, 2003 a 2005) poslala svému notáři, a ve kterých vyjádřila svou nedůvěru vůči manželovi Françoisy Bettencourtové-Meyersové.
V dopise z roku 2003, Liliane Bettencourtová podle advokáta dodává, : "mohl byste mé dceři vysvětlit, že jsem Banierovi psala po dobu patnácti let jednou až dvakrát denně.
Od té doby, co se vdala, jsem s Françoise nikdy nemohla mluvit".
Státní zastupitelství v Nanterre znovu shledalo, že jednání stěžovatelky není oprávněné, o to víc, že opatrovnický soudce v těchto dnech zamítl její žádost o zahájení řízení k vydání právní ochrany pro její matku.
Liliane Bettencourtová "je zcela schopna účastnit se soudu, není pod ochranou ani v opatrovnictví.
Nikdo jiný za ni jednat nebude", potvrdila představitelka prokuratury, Marie-Christine Daubigneyová.
Soud nakonec rozhodl, že se k oprávněnosti paní Bettencourtové-Meyersové vyjádří v době zahájení procesu.
Manažerská revoluce nebo konec ekonomické inteligence?
Pokud se nic nezmění v řízení velkých francouzských společností, náš boj za rozvoj ekonomické inteligence byl zbytečný…
Už více než deset let připomíná chování managementu velkých společností vůči zaměstnancům přístup firem vůči spotřebitelům před marketingovou revolucí: jde o to, aby se spolupracovníci ztotožnili s "hodnotami" určenými z hora, jak tomu bylo dříve, kdy bylo třeba spotřebiteli vnutit výrobky, které vzešly z nápadů hlav továrních techniků.
Tím, že se zákazník stal centrem podnikatelských společností, srovnala marketingová revoluce strategie dobývání trhu správným směrem...i když autoritářské snahy vnutit produkty, odlišné od zákaznických preferencí, se pravidelně vracejí!
Pasivní přístup zaměstnanců může vést ke smrtelné demoralizaci.
Sebevraždy ve firmách France Telecom, PSA nebo Renault jsou jen viditelnou částí mnohem rozšířenějšího všeobecného fenoménu, který zasahuje převážně manažerské kádry.
Tato demobilizace nepříznivě ovlivňuje rozvoj všech intelektuálních funkcí společnosti, včetně výzkumu a vývoje, a co je důležitější, ekonomické inteligence.
A opravdu, EI "vyžaduje od všech zúčastněných stran (...) aktivní přístup a schopnost předvídat" a vyžaduje od zaměstnanců závazky, které jsou zcela v rozporu s příjmy autoritářského managementu.
Proto vyzýváme k manažerské revoluci, která by měla za cíl uvést pracovníky do centra zájmu podniku stejně jako klienta.
Relativní užitečnost interních průzkumů veřejného mínění.
Interní průzkumy veřejného mínění - jako dotazník předložený zaměstnancům firmy Orange - přispějí k revoluci v manažerských postupech?
Bohužel se obávám, že nikoliv.
Hlavně proto, že už jsem se sám přesvědčil o tom, že tváří v tvář nové situaci se struktura po různých odbočení vrátí přednostně k tomu... co vždy dělala!
Dále proto, že autoritářství, jakožto jedna z patologií moci, se zvyšuje úměrně se závažností vlastních neúspěchů.
A konečně, protože většina řídících pracovníků má zjednodušený pohled na lidské chování.
Protože jsou absolventy vysokých škol pro inženýry, mají mechanickou interpretaci psychologie.
Z důvodu myšlenkové pohodlnosti si osvojují starou behavioristickou teorii, v současnosti znovu oživenou "neurovědami" z USA a hojně šířenou bez větších znalostí vědeckými ústavy a médii.
S tím, že je možné hýbat "pákami" (sic) zapojení manažerů, ukázal nedávný průzkum agentury Ipsos na stránkách Figaro.fr, který jen utvrzuje řídící pracovníky v jejich pozici mechanického řízení, nevhodného pro dnešní svět.
Identifikovat a měřit faktory mobilizace.
Naopak, manažerská revoluce nezbytná pro řádné fungování moderních podniků, předpokládá přijetí konečné vize lidského chování.
Spočívá v začlenění základního postřehu do všech záměrů a praxí řízení : Pro zaměstnance budou závazky vůči podniku možné jedině tehdy, pokud se budou jevit jako jasný prostředek k dosažení jejich snů, ambicí a projektů.
V současné době se touto koncepcí motivace zaměstnanců zabývají pouze studie Motivačně funkční analýzy.
Tyto studie ukázaly, že hodnotí své podniky na základě předem určené doxy, která jim umožní, prostřednictvím obrazu, který o podniku vypovídá, zhodnotit, co jim nabízí k realizaci jejich životních cílů.
Díky identifikaci a měření těchto faktorů mobilizace mohou řídící pracovníci kontrolovat, předvídat a anticipovat na svých "sociálních výkonech" a uvést svůj management lidských zdrojů "na správnou cest".
Tím vytváří živnou půdu pro vývoj solidní a efektivní ekonomické inteligence.
Projevem z Osla: "spravedlivá válka" si Obama vysloužil chválu ze strany pravice.
Americká pravice v pátek uvítala projev, který Barack Obama přednesl den před tím v Oslu, spokojená s tím, že držitel Nobelovy ceny míru za rok 2009 obhajoval koncept "spravedlivé války" proti nepřátelům Spojených států.
Konzervativci, kteří se zprvu vysmívali udělení ceny Obamovi 9. října, tentokrát prezidentskému projevu tleskali, včetně Sarah Palinové, bývalé kandidátky na viceprezidentku ve volbách v roce 2008.
Líbilo se mi, co řekl, prohlásila Palinová, múza pravicového republikánského křídla, pro deník USA Today a dodala, že ona sama se k tomuto tématu "někdy nutné" války vyjádřila ve svých pamětech, které právě vycházejí.
Válka je samozřejmě poslední věc, kterou by Američané chtěli mít na práci, ale je nutná.
Všechny teroristy je tam třeba zadržet, domnívá se.
Prezident Obama, který zdědil dvě války v Afghánistánu a Iráku po svém předchůdciGeorge W. Bushovi,ve čtvrtek v Oslu ospravedlňoval vyslání sil a využil projevu k objasnění svého rozhodnutí vyslat dalších 30 000 vojáků do Afghánistánu devět dní před tím.
Další Obamův protivník, Newt Gingrich, zhodnotil, že prezident odvedl v Oslu "velmi dobrou práci".
Myslím si, že projev byl opravdu velmi dobrý, blahopřál bývalý předseda Sněmovny reprezentantů, který ocenil především prezidentovu zmínku o "existence zla ve světě".
Svým způsobem jsem tento projev považoval za zcela historický, prohlásil Gingrich během rozhovoru v pořadu rádia "The Takeaway".
Bývalý poslanec, kterého někteří považují za možného republikánského kandidáta v prezidentských volbách na rok 2012, byl nadšen, že vidí "levicového prezidenta" připomenout členům výboru pro Nobelovu cenu ," že oni sami by nebyli svobodní a nemohli předávat cenu za mír, kdyby použití sil neexistovalo".
Podle Michaela Gersona,bývalého autora projevů George W. Bush, nyní redaktora Washington Post, Obama přednesl "velmi americký projev".
Nejenže se představil jako "světoobčan" tak jako vždy, ale "mluvil jako americký prezident" a připomněl Evropanům " že žijí v bezpečné bublině, kterou sami nevytvořili, a že nedělají příliš mnoho pro to, aby ji zachovali", zhodnotil Gerson.
Mezi několik málo nespokojenců z řad pravice patří jestřáb Bushovy éry, bývalý velvyslanec při OSN John Bolton, který projev označil za "jednotvárný, nabubřelý a bez inspirace", jak uvedl na internetových stránkách National Review Online .
Nalevo od prezidenta, například demokratický reprezentant Dennis Kucinich je zděšen při pohledu na Baracka Obamu, jak ospravedlňuje použití sil.
"Když válku zabalíme do obalu spravedlnosti, můžeme snadno odůvodnit masakr nevinných lidí", varoval.
Nicméně středně-levicový tisk zastává vůči prezidentovi pochvalné stanovisko.
Přestože Los Angeles Times i nadále považuje udělení ceny míru Obamovi za předčasné, zhodnotil jeho výstup jako "nadvýkon" a to i pro řečníka známého svým talentem.
Projev z Osla by měl sloužit jako návod k mezinárodním rozhodnutím v řešení konfliktů, při boji s chudobou a útlakem", zaníceně uvádí kalifornský deník.
Obama "pronesl projev jaký bylo třeba", zhodnotil New York Times, a projev označil "za jednoduchý a poučný".
Silniční dopravci: tři maratóny k dohodě, která zachrání dodávku zásob na Vánoce.
Po třech jednacích maratónech došly odbory silničních dopravců a TLF, jediná organizace zaměstnavatelů, která zůstala až do konce, v pátek večer k dohodě, která ukončila výzvu ke stávce a hrozbu, která visela nad dodávkou zásob na Vánoce.
Státní tajemník pro dopravu, Dominique Bussereau při pátečním podepsání dohody vyjádřil "radost" a to po několika vyjednáváních, která začala ve středu ráno.
Po druhé noci diskuzí se vyjednavači v pátek brzy ráno rozešli s nadějí, že znění dohody bude podepsáno co nejrychleji koncem dopoledne.
A to i přesto, že tři organizace zaměstnavatelů (FNTR, Unostra, OTRE) z jednání odstoupily.
Ale bylo potřeba dalších více než šesti hodin schůze, která začala v 11 hodin, aby se všichni dohodli a v 18 hodin podepsaliznění dohody.
Tento konflikt " by podnikům velmi ublížil" a "hrozilo by nebezpečí, že budou narušeny svátky na konci roku", prohlásil Bussereau.
Znění textu obsahuje zvýšení mezd o 4% u nejnižších platů (u místní a regionální silniční dopravy) a o 2,9% u těch nejvyšších platů (mezinárodní doprava).
Hodinová mzda u nejnižších platů se zvyšuje z 8,72 eur na 9,06.
Není to mnoho, ale je za tím spousta úsilí, vysvětlil Patrice Clos (FO).
Dnes večer dáme našim členům příkaz, aby nedocházelo k blokádám, žádné blokády zásobovacích center.
Ale může se vyskytnout ještě několik odpůrců, kteří nejsou spokojeni, "dodal.
Philippe Grillot, prezident TLF, uvítal "správnou dohodu", i když bylo těžké přiznat zvýšení vysokých platů vzhledem k mezinárodní soutěži ".
Podle něj dojde ke zvýšení o 170 eur měsíčně u nejnižších mezd a o 100 až 120 eur u těch nejvyšších.
Jde o dohodu zdravého rozumu a respektu vůči zaměstnancům, prohlásil CMaxime Dumont (CFDT), zatímco Thierry Douine (CFTC) uvítal "historickou dohodu".
Podle Richarda Jauberta (CGT) se jedná o "přijatelný kompromis".
Dohoda rovněž předpokládá revalorizaci cestovních výdajů ve výši 3% a zprávu o situaci stavu silniční dopravy v první polovině roku 2010, které umožní také zaměření se na otázku 13. platu a modernizaci kolektivní smlouvy.
Bussereau připomněl "snížení o 100 miliónů eur na daních ze mzdy podniků" které bylo předmětem pozměňovacího návrhu vlády k návrhu zákona o rozpočtu na rok 2009, o kterém hlasovalo v noci ze čtvrtka na pátek Národní shromáždění.
Vláda požádá Senát o "shodné" hlasování.
Podpis umožňuje, že se tato dohoda bude vztahovat nejdříve na podniky, které jsou členy této organizace, později na celý obor, v případě rozšíření Ministerstvem práce.
Uskuteční se "v co nejkratším termínu", ujistil Bussereau.
Celý proces může zbrzdit pouze nesouhlas organizací zaměstnavatelů.
Organizace FNTR hovoří o "špatném obchodě" neboť 100 miliónů eur "už bylo sektoru nabídnuto v rámci kompenzace části uhlíkové daně".
Státní tajemník pro dopravu nás přinutil k nouzovému jednání nikoliv v důsledku vzájemné analýzy, ale proto, aby nerozhněval jedlíky krůty v době blížících se vánočních svátků, stěžovala si Unostra.
Pro organizaci Otre hrozí, že dohoda v příštích 12. měsících "pohřbí velké množství malých a středních podniků z oboru".
Příměstské vlaky RER A: přerušení dopravy o víkendu, odbory nespokojeny s návrhy dopravního podniku RATP.
Přerušení dopravy na lince příměstských vlaků RER A, která je největší linkou městské hromadné dopravy ve Francii, bude pokračovat i během víkendu, protože páteční jednání mezi odbory a vedením RATP druhý den stávky nevedla k žádným konkrétním výsledkům v otázcežádosti o prémii.
V sobotu a neděli, tedy dnech důležitého nákupního víkendu před Vánocemi, budou vlaky jezdit jen mezi 10. a 20. hodinou, na hlavním úseku (mezi La Défence a Nation) bude jezdit každý druhý vlak, mimo tento úsek jen jeden vlak ze čtyř.
Propojení se SNCF bude přerušeno v Nanterre Préfecture a cestující tak budou nuceni přestoupit na jiný vlak.
Obchodní domy Galeries Lafayette, které očekávají každý den přes 200 000 zákazníků uvítaly skutečnost, že "se RATP snažilo o zajištěníspojení s velkými obchodními domy".
Linka RER A vede ze západu na východ pařížské aglomerace.
Úsek spravovaný RATP vede ze Saint-Germain-en-Laye a Nanterre do Boissy-Saint-Léger a Marne-La-Vallée.
V pátek byl ve špičce v provozu jeden vlak ze dvou a prakticky žádná souprava nejezdila v době mimo špičku, jak bylo v plánu.
Stejně jako ve čtvrtek se obyvatelé Ile de France zařídili jinak a na nástupištích nevládl zmatek.
Takže brzy ráno bylo ve stanici Saint-Germain-en-Laye (Yvelines) mnohem méně lidí než obvykle, mimo jiné také proto, že chyběli žáci a studenti.
Jack Nbakina, inženýr, 29 let z Boissy-Saint-Léger (Val-de-Marne) vysvětlil, že vstal o "hodinu a půl dřív, aby měl jistotu, že dorazí včas".
Nádraží Saint-Lazare nebylo přeplněno, oznámila státní železnice SNCF, předpovídal se totiž větší počet zřízenců a strážců pořádku.
Příměstské vlaky RER A provozované SNCF ve směru z nebo do Cergy-Le-Haut přijížděly nebo odjížděly z nádraží Saint-Lazare s přípojem na metro.
Další valná shromáždění stávkujících se budou konat v sobotu a neděli, na kterých se budou hodnotit výsledky pátečního odpoledního setkání s vedením, které odbory ohodnotily jako "slabé".
Vedení RER navrhuje jednání o zvláštním protokolu pro příměstské vlaky RER A po všech stránkách, úpravu pracovní doby, průběh kariéry atd.
O to však nejde řidičům, kteří požadují zaslouženou prémii, podle Thierryho Garona (OdboryJih).
RATP dokonce prozatím odložilo návrhy ohledně prémie, což pohoršilo CGT s tím, že vedení "nebylo schopné problém vyřešit, zatímco u cestovních dopravců a SNCF to šlo".
Na nové schůzi, která je naplánovaná na pondělí se "blíže přezkoumají podmínky výkonu povolání", upřesnil dopravní podniky RATP.
Což bylo příčinou, proč si odboráři myslí, že si podnik "dělá z víkendových cestujících legraci".
V dopoledních hodinách asi 150 řidičů obsadilo podnikový výbor v jeho pařížském sídle.
Vedení, které až doposud odmítalo jakoukoliv diskuzi během stávky, se proto v zájmu "uklidnění" rozhodlo pro setkání.
Hrozí nebezpečí, že se konflikt v úterý rozšíří i na linku RER B, poté co Unsa a Nezávislí oznámí stávkovou pohotovost.
Odbory žádají prémii v hodnotě od 120 (Unsa) do 150 eur, z toho 30 eur proměnných (CGT, FO, CFDT, Sud (Jih), Indépendants (Nezávislí)) a ztěžují si na zhoršující se pracovní podmínky na této lince, která denně přepraví milión cestujících.
Řidiči příměstských vlaků RER vydělávají v pokročilejší době kariéry 2200 až 2700 eur hrubé mzdy a 600 až 650 eur prémií za nepravidelnou pracovní dobu a za práci v neděli a o svátcích.
Turecká justice rozpustila pro kurdskou stranu a toto rozhodnutí s sebou nese těžké následky.
Turecký Ústavní soud v pátek rozhodl o zrušení hlavní pro-kurdské strany v zemi. Toto rozhodnutí ihned vyvolalo protestní í demonstrace v kurdské komunitě na jiho-východě země a v Istanbulu.
Toto rozhodnutí může značně zkomplikovat úkol vlády, která se snaží podat kurdské komunitě přátelskou ruku a pokusit se tak ukončit 25 let konfliktu.
Strana pro demokratickou společnost (DTP) byla rozpuštěna, protože se stala "hnízdem činností ohrožujících nezávislost státu a jeho nedělitelné jednoty," řekl novinářům předseda Nejvyššího soudu Hasim Kilic po čtyřech dnech jednání.
Rozhodnutí bylo přijato jednomyslně 11 soudci, kdy pro rozpuštění strany bylo potřeba většiny-sedmi hlasů, uvedl Kiliç a dodal, že 37 stranických kádrů včetně jejího prezidenta Ahmeta Türka a poslankyně Aysely Tuglukové má zákaz účastnit se politického života na dobu pěti let.
Soudce zároveň oznámil zrušení parlamentární imunity, kterou užívali pan Türk a paní Tugluková a konfiskaci majetku strany ministerstvem financí.
Strana DTP má v Parlamentu 21 křesel (z 500).
Vedení strany upozornilo již před verdiktem, že poslanci raději opustí Parlament než by v něm působili jako poslanci bez politické příslušnosti.
Rozhodnutí je pokračováním procesu zahájeného v roce 2007 prokurátorem kasačního soudu Abdurrahmanem Yalcinkayem, který obviňuje DTP z poslušnosti vůči "příkazům" Strany pracujících Kurdistánu (PKK), kterou Ankara a mnohé země považují za teroristickou organizaci.
Mnozí pozorovatelé jsou přesvědčeni, že DTP je legální politickou vitrínou rebelů z PKK.
Strana ujišťuje, že nemá s PKK žádné "základní spojení", ale odmítá ji označit za teroristickou organizaci a vyzývá vládu, aby s ní vyjednávala.
Verdikt soudu přichází ve chvíli, kdy vláda podává kurdské komunitě přátelskou ruku a nabízí řadu opatření na posílení jejich práv a pokouší se omezit podporu Kurdů vůči PKK a ukončit tak konflikt.
Vedení DTP potvrdilo, že rozpuštění strany by mohlo vést k obnovení napětí na jihovýchodě Anatolie, kde se v posledních týdnech zvrhlo mnoho demonstrací proti podmínkám, za kterých je zadržován vůdce PKK Abdullah Öcalan do střetů s policií.
Od oznámení rozhodnutí spravedlnosti, se tisíce demonstrantů shromáždilo před sídlem DTP v Diyarbakiru, velkém městě na jihovýchodě, které obývají převážně Kurdové.
Policie použila slzné granáty a vodní děla, demonstranti zase házeli Molotovovy koktejly nebo stříleli kameny z praků.
Také v Istanbulu demonstrovala asi stovka lidí.
Po vynesení verdiktu, pan Türk uvedl, že rozhodnutí spravedlnosti jen "prohloubí zoufalství".
Turecko nemůže tuto otázku (Kurdů, pozn. red.) vyřešit zákazem strany, prohlásil v tisku.
Vláda, tvořená stranou vzešlou z islamistického hnutí, rovněž odsoudila toto rozhodnutí.
Jsme ze zásady proti rušení stran.
Nic to neřeší, prohlásil ministr pro energii Taner Yildiz.
Toto rozhodnutí je naprostým odstřelem demokratických návrhů, které zahájila vláda, komentoval politolog Ahmet Insel.
Pochopitelně se můžeme dočkat reakce ze strany PKK, dodal.
Ve čtvrtek se PKK přihlásila k jednomu z nejvražednějších útoků na severu Turecka, který zabil o tři dny dříve sedm vojáků.
Nové Silicon-Valley
Dlouhá léta platilo za tajné město, nepřístupné pro návštěvníky ze západu.
Zelenograd, jeden z deseti okresů hlavního města Moskvy, v Sovětském Svazu to byla přísně hlídaná lokalita, kde se prováděl tajný zbrojní výzkum.
Dnes je považován tento okres s 216 000 obyvateli, vzdálený 37 kilometrů od moskevského centra, za "ruské Silicon Valley".
Jsou zde umístěny významná mikro- a nanoelektronická výzkumná a výrobní centra.
Již od září 2008 navázali zelenogradští zástupci kontakty s frankfurtským vědeckým centrem Riedberg - s univerzitními institucemi a firmami Frankfurtského inovačního centra (FIZ).
Došlo k vícero vzájemných návštěv a ve středu podepsaly ve Frankfurtu Zelenograd a Ridberg "Protokol o úzké spolupráci".
Ruskou delegaci vedl moskevský vícestarosta Jurij Rosljak a prefekt ze Zelenogradu Anatolij Smirnov, za Frankfurt podepisoval vedoucí referent plánování Edwin Schwarz.
V roce 2010 pojedou zástupci FIZ a malých a středních podniků zabývající se přírodovědeckým výzkumem na seminář do Zelenogradu.
Vědecká výměna
Jedná se o průběžnou vědeckou výměnu.
Jde také ale o hospodářské vztahy.
Firmám FIZu bude umožněno uchytit se na rozrůstajícím se ruském trhu.
Naopak ruské vědecké firmy chtějí sehnat zakázky v Německu.
Zelenograd je sídlem významných ruských výzkumných ústavů a společností.
Mezi ně patří třeba Moskevský ústav elektronové techniky, velké koncerny Sitronics a Rossijskaja Elektronika.
Okres byl založen v roce 1958 jako takzvané "socialistické plánované město" pro zbrojní výzkum.
Zelenograd (doslovný překlad "Zelené město") získalo své jméno podle zalesněné kopcovité krajiny, do které jsou zasazena výzkumná zařízení.
Stuttgartská brzda
Dimenze Stuttgart 21 se nedá vůbec dostatečně připravit.
Pro příznivce projektu se jedná zcela jednoduše o "nové srdce Evropy".
Dobře. S21 je víc než spuštění nádraží, víc než monstrózní stavba, která uvrhne hlavní město Bádenska-Württemberska na jedno desetiletí do zoufalého stavebního chaosu.
Stuttgart 21 vznikl z ducha 80. let.
Hlavové stanice s kolejemi, které končily v centru města, byly tehdy považované za dopravně-technické fosílie 19. století, které působí jako brzdy moderní kolejové dopravy, protože bylo potřeba enormně mnoho času na přepřáhnutí lokomotiv zezadu dopředu.
Zajet, chvilku zastavit, jet dál - tak by to mělo fungovat.
A proto mizí hlavová nádraží: ve Frankfurtu a Mnichově.
A ve Stuttgartu: průjezdní nádraží, které leží zhruba v polovině trasy transevropské železniční magistrály mezi Paříží a Budapeští/Bratislavou - proto ten slogan o "srdci Evropy".
Skutečně se začíná s S21, ačkoliv vize z 80. let již nejsou kompatibilní se skutečností.
Sami velmi ambiciózní projektanti poznali, že v hesenském a bavorském velkoměstě je zahájení stavby skoro neufinancovatelné.
Od té doby, co existují moderní kyvadlové vlaky s motorovými a řídícími vozidly na obou koncích, nemají hlavová nádraží už problémy se zajížděním a vyjížděním.
Přesto: Začíná se se Stuttgartem 21 včetně nové trati ICE do Ulmu.
Prosadili to zemští a komunální politici.
Dráhy spolupracují, i proto, že rizika největšího individuálního projektu infrastruktury v republice nese daňový poplatník a ne státní koncern.
Urbanisticky lze projekt ještě nějakým způsobem omluvit.
Vznikne nový městský prostor, který - když budeme věřit počítačovým obrázkům projektantů - bude obsahovat mnoho zeleně.
Pro železniční dopravní systém je S21 škodlivý.
Průjezdné nádraží a výstavba trati jsou určeny pro osobní dopravu, které se - typicky v 80. letech - připisoval ohromný nárůst.
Tehdy neexistovala konkurence levných letů.
Moderní dopravní politice musí jít ale v prvé řadě o posílení nákladní dopravy, protože železniční doprava je daleko ekologičtější než nákladní automobilová na silnici.
